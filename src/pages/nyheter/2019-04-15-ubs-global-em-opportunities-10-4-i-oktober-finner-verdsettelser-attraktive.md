---
templateKey: blog-post
title: 'UBS Global EM Opportunities: -10,4% i oktober, finner verdsettelser attraktive'
date: 2018-11-20T11:53:57.626Z
sponsored: true
featured: false
tags:
  - UBS
---
Oslo (Fond Direkt)En "perfekt storm" rammet fremvoksende- og asiatiske markeder i oktober etter svakhet i USA, kombinert med stigende renter og bekymringer knyttet til Kina. Aksjefondet UBS Global Emerging Markets Opportunity Fund ble i løpet av måneden tynget av posisjoner i kinesiske, koreanske og taiwanske teknologiselskaper, i tillegg til posisjoner i konsumsektorer.

Det skriver forvalterteamet Geoffrey Wong, Urs Antonioli og Projit Chatterjee, i en månedsrapport for oktober.

Avkastning for UBS Global Emerging Markets Opportunity Fund og referanseindeksen (MSCI EM NR USD) i løpet av måneden og siden årsskiftet (SÅ). Basisvaluta og omregnet til norske kroner, i prosent:

```
\    Oktober (USD)  SÅ      Oktober (NOK)  SÅ            

Fond       -10,4          -20,1   -7,5           -17,9         

Ref.-index  -8,7          -15,7   -5,8           -13,4      
```

![Siden starten av januar 2010, pr 31. oktober i basisvalutaen dollar. (Kilde: UBS AM)](/img/254.png)

<span class="image-caption">Siden starten av januar 2010, pr 31. oktober i basisvalutaen dollar. (Kilde: UBS AM)</span>

Fondets beste bidragsyter til resultatene i måneden var posisjonen i den brasilianske banken Bradesco, som ifølge forvalterne ble trukket opp av børsrallyet etter valgseieren til den markedsvennlige presidentkandidaten Jair Bolsonaro. Posisjonen i det kinesiske utdanningsfirmaet Tal Education hentet seg noe inn i løpet av måneden fra tidligere nedgang, skriver forvalterne.



Blant de verste bidragsyterne var det sørafrikanske investeringsselskapet Naspers og det kinesiske internettkonglomeratet Tencent, som fortsatte ned i oktober, skriver forvalterteamet. Øvrige kursfall for selskapet i porteføljen inkluderte Samsung og Taiwan Semiconductor, som ble trukket ned av den globale markedskorreksjonen blant halvlederselskapene, fortsetter forvalterne. Forvalterteamet skriver videre at posisjonen i Brilliance Auto ble negativt påvirket av en nedjustert resultatprognose etter at BMW økte sin andel i selskapenes joint venture.



![Fondets ti største posisjoner pr 31. oktober 2018. (Kilde: UBS AM)](/img/255.png)

<span class="image-caption">Fondets ti største posisjoner pr 31. oktober 2018. (Kilde: UBS AM)</span>

Forvalterne tror at mangeårige positive sykelen i fremvoksende markeder har mer å gå på, selv om den eskalerte handelssituasjonen har økt risikonivået rundt økonomisk oppgang. Den økte risikoen til tross, forvalterne mener verdsettelsene ligger stabilt på et attraktivt nivå, og noter seg for interessante muligheter i konsum-, IT/internett- og finanssektorene.
