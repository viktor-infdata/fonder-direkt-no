---
templateKey: blog-post
title: 'Skagen Kon-Tiki: "Gjelder å være selektiv sent i sykelen"'
date: 2019-08-20T14:57:33.408Z
sponsored: true
featured: false
tags:
  - Skagen Fondene
---
(Fonder Direkt) Volatilitet i markedet gjorde comeback i august, delvis i lys av at USA kunngjorde nye tariffer mot Kina, noe som ikke har falt i god jord i Beijing.



Dette har satt sitt preg på fremvoksende markeder, inkludert Skagen Kon-Tiki Equity Fund, hvor porteføljeforvalter Cathrine Gether i en [nyhetsoppdatering](https://skagenfondene.no/topic/emerging-markets/what-next-for-emerging-market-growth/) gir sitt syn på utsiktene for disse markedene.

![Cathrine Gether. (Kilde: Skagen Fondene)](/img/skagen19aug.png)

<span class="image-caption">Cathrine Gether. (Kilde: Skagen Fondene)</span>

Forvalteren slår fast at premissene for aksjeinvesteringer i fremvoksende markeder fremdeles er gunstige, til tross for handelsspenninger, men at det er nødvendig med grundige analyser på selskapsnivå for å kunne finne de aksjene som kan forventes å gi en god langsiktig avkastning.



Som et resultat av forvaltningsteamets bottom up-strategi har Skagen Kon-Tiki i dag en portefølje som handler med en attraktiv 33 prosent rabatt til MSCIs vekstmarkedsindeks, ifølge Cathrine Gether, som mener at dette betyr at fondet har gode muligheter til å slå sin referanseindeks.



Sør-Korea er et eksempel på et vekstmarked som Skagen vurderer å være undervurdert, og hvor Kon-Tiki er overvektet mot indeksen. Samsung Electronics trekkes frem som et selskap som gjør ting riktig, men der verdsettelsen ikke er i nærheten av globale konkurrenter.



"Til tross for at de produserer produkter i verdensklasse, er Sør-Korea ofte undervurdert på grunn av oppfatningen av svak selskapsstyring og dårlig kapitalallokering. Imidlertid blir aksjonærene behandlet bedre," skriver Cathrine Gether om selskapet og Sør-Korea som helhet.



Forvalteren bemerker at handelsspenninger uunngåelig påvirker fremvoksende markeder, men ser fortsatt de strukturelle drivkreftene som for eksempel demografi som attraktive. Cathrine Gether sier at det gjelder å være selektiv sent i konjunkturene, og at fondet foretrekker sterke selskaper med attraktive verdsettelser, som i stor grad styrer sin egen skjebne.



"Hvis dagens handelsspenninger fortsetter, bør disse selskapene være riktig posisjonert for å stå imot effektene, og vi er også godt posisjonert til å finne ytterligere muligheter," skriver hun.



Nedenfor er Skagen Kon-Tikis ti største aksjeposter per 31. juli. Fondet forvaltes også av Fredrik Bjelland.

![Kilde: Skagen Fondene](/img/skagen19aug2.png)

<span class="image-caption">Kilde: Skagen Fondene</span>

[Les mer](https://skagenfondene.no/) hos Skagen Fondene.
