---
templateKey: blog-post
title: 'SKAGEN Global: Microsoft & Veoneer i topp i juli, kjøpt Nasdaq'
date: 2018-08-14T07:34:15.247Z
sponsored: false
featured: false
tags:
  - Skagen
---
OSLO (Fondene TDN Direkt) Det globale aksjemarkedet steg i juli på tross av at teknologisektoren vaklet de siste dagene i måneden.



Det skriver Knut Gezelius og Chris-Tommy Simonsen, som forvalter aksjefondet SKAGEN Global, i en månedsrapport.



Fondet noterte seg for en oppgang på 1,9 prosent i basisvalutaen norske kroner i juli, hvilket var svakere enn sammenligninsindeksen (MSCI ACWI NR USD), som steg 3,0 prosent omregnet til norske kroner. Siden årsskiftet er fondets avkastning +1,2 prosent pr 31. juli, mens sammenligninsindeksen er opp 2,2 prosent.



![SKAGEN Globals beste og verste bidrag til avkastningen i juli. (Kilde: SKAGEN Fondene)](/img/142.png)

<span class="image-caption">SKAGEN Globals beste og verste bidrag til avkastningen i juli. (Kilde: SKAGEN Fondene)</span>

Microsoft, Veoneer (utskilt av Autoliv i slutten av juni) og 3M ga fondets beste avkastningsbidrag i juli. Microsoft rapporteres å fortsette å ta markedsandeler i det strukturelt voksende nettskysegmentet. Videre synes forvalterne at Veoneers utsikter i det aktive sikkerhetsmarkedet ser interessante ut, og 3M rapporterte solide resultater for andre kvartal med bredt basert vekst.



Dårligst avkastningsbidrag i juli kom fra Beazley, Tyson Foods og Autoliv. Spesialforsikringsselskapet Beazleys aksjekurs har falt tilbake som følge av det forvalterne kaller "markedsstøy", mens Tyson Foods og Autoliv sies å ha tapt terreng etter å ha fremlagt lavere estimater for hele året.



I løpet av måneden tok fondet en ny posisjon i børsoperatøren Nasdaq. Etter å ha gått gjennom en overgangsperiode er nå hoveddelen av selskapets inntekter av tilbakevendende natur, noe porteføljeteamet mener er en attraktiv attributt og noe som er undervurdert i dagens markedsklima. Forvalterne berømmer Nasdaq for satsing på teknologi og tror selskapets virksomhet for markedsteknologi kommer til å gi massive skalafordeler de kommende årene.



I juli solgte SKAGEN Global resten av aksjene i Shangri-La til fordel for bedre muligheter andre steder i fondet, forklarer Knut Gezelius og Chris-Tommy Simonsen som understreker at porteføljen fortsatt er attraktivt verdsatt.

![SKAGEN Globals ti største innehav pr 31. juli. (Kilde: SKAGEN Fondene)](/img/143.png)

<span class="image-caption">SKAGEN Globals ti største innehav pr 31. juli. (Kilde: SKAGEN Fondene)</span>
