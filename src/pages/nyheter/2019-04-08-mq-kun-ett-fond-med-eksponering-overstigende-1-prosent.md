---
templateKey: blog-post
title: 'MQ: Kun ett fond med eksponering overstigende 1 prosent'
date: 2018-09-06T08:06:39.738Z
sponsored: false
featured: false
tags:
  - MQ
  - Zalando
  - ''
---
OSLO (Fondene TDN Direkt) Klesselskapet MQs aksje hadde torsdag ettermiddag steget nær 20 prosent, etter at Affärsvärlden anbefalte kjøp i sin seneste utgave.



"MQs aksje handles til ett p/e-tall på syv, hvilket kan sammenlignes med H&M på 15 og den hausede Zalando på 93. Legg til en direkteavkastning på 14,4 prosent så er det rent nøkkeltallsmessig vanskelig å holde fingrene unna Ingvar Larssons nye prosjekt", skriver avisen.



Fondseierskapet i MQ er skralt: Bare ett fond har eksponering mot selskapet overstigende 1 prosent av fondets porteføljeverdi, viser data fra Morningstar. Fondet det gjelder er Inside Hedge, med en porteføljevekt på 2,99 prosent, og posisjonen ble initiert i juni i år.



Neste fond i eksponeringslisten er Plus Mikrobolag Sverige Index med en 0,59 prosent porteføljevekt, samt Dovre Inside Nordic med 0,39 prosent. Ingen øvrige fond har en eksponering overstigende 0,30 prosent av fondets eiendeler. Dette kan sees i lys av at MQ-aksjen har falt 63 prosent på tre år og 50 prosent siden årsskiftet, noe som har redusert fondenes porteføljevekt i selskapet.
