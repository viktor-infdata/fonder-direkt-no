---
templateKey: blog-post
title: 'Skagen Kon-Tiki: +1,0% i oktober, forventer fortsatt volatilitet'
date: 2019-11-12T15:18:49.494Z
sponsored: true
featured: false
tags:
  - Skagen
---
(Fonder Direkt) Skagen Fondenes vekstmarkedsfond Kon-Tiki steg 1,0 prosent i oktober, som var "en måned med fornyet optimisme hjulpet nok en gang med mykere pengepolitikk".



Dette fremgår av fondets månedlige rapport, der referanseindeksen (MSCI EM NR) steg med 2,2 prosent. Skagen Kon-Tiki har hittil i år hatt en økning på 16,3 prosent, mens referanseindeksen har steget med 19,9 prosent. Alle prosenter viser til basisvalutaen svenske kroner.



I norske kroner steg Skagen Kon-Tiki 4,2 prosent i oktober. Så langt i år summeres en økning på 13,5 prosent.



"Vi forventer fortsatt volatilitet i nær fremtid mens vi venter på nyheter om en potensiell handelsavtale og økonomiske data som kan peke i forskjellige retninger", kommenterer porteføljeforvaltere Cathrine Gether og Fredrik Bjelland.

![Fondets mest positive og negative porteføljebidrag i oktober. (Kilde: Skagen Fondene)](/img/tiki1.png "Fondets mest positive og negative porteføljebidrag i oktober. (Kilde: Skagen Fondene)")

_Fondets mest positive og negative porteføljebidrag i oktober. (Kilde: Skagen Fondene)_

I løpet av måneden ble Turkish Air solgt etter at Tyrkia invaderte kurdisk-kontrollerte områder i nabolandet Syria, fremkommer det.



Teleselskapet China Unicom presterte dårlig, til tross for en rapport som var i tråd med forventningene og en positiv 5G-avtale med China Telecom.



"Ettersom aksjen handles til en ev/ebitda-multippel på 2,3 ganger estimatene for 2020, ser vi et grunnlag for en sterk innhenting ettersom konkurransemiljøet har blitt bedre", forklarer forvalterduoen.



For fraktselskapet Euronav har en blanding av regulatoriske, sesongmessige og geopolitiske hendelser skapt et av de sterkeste miljøene for råoljetankere siden 2008. "Vi ser at et attraktivt utbytte kan komme", skriver Cathrine Gether og Fredrik Bjelland.



Samsung Electronics, som var fondets beste bidragsyter i oktober, presenterte stabile resultater for tredje kvartal og lederne mener at en konjunkturoppgang for selskapet nærmer seg.



"Kon-Tiki har en diversifisert portefølje med en overvekt av selskaper drevet av interne faktorer. P/E for 2020-estimatet er 7,8, sammenlignet med 11,3 for fremvoksende markeder generelt", skriver forvalterne.

Under er fondets ti største eierandeler:

![Kilde: Skagen Fondene](/img/tiki2.jpg "Kilde: Skagen Fondene")

_Kilde: Skagen Fondene_

[Les mer ](https://www.skagenfondene.no/)på Skagen Fondene.
