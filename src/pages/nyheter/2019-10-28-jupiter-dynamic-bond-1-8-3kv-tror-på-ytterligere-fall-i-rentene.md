---
templateKey: blog-post
title: 'Jupiter Dynamic Bond: +1,8% 3kv, tror på ytterligere fall i rentene'
date: 2019-10-28T14:16:13.064Z
sponsored: true
featured: false
tags:
  - Jupiter AM
---
STOCKHOLM (Fonder Direkt) Statsobligasjonsrallyet fortsatte i tredje kvartal, etter at investorer valgte å flykte til "trygge havner" etter svake økonomiske nøkkeltall og sentralbankslettelser.



Det fremkommer i en kvartalskommentar for rentefondet Jupiter Dynamic Bond, som forvaltes av Ariel Bezalel og Harry Richards.



Fondet falt med 0,8 prosent i løpet av måneden samtidig som sammenligningsindeksen (Morningstar Global Flexible Bond - EUR Hedged) holdt seg uendret. Fondet har siden årsskiftet hatt en avkastning på 7,7 prosent, mens indeksen har steget 5,2 prosent. I kvartalet steg fondet med 1,8 prosent, mens sammenligningsindeksen steg 0,6 prosent.



"I andre halvdel av september ble det amerikanske rentemarkedet satt under press, noe som tvang Fed til å skyte inn penger direkte i banksektoren gjennom midlertidige tiltak. For oss var dette nok et resultat av Feds altfor stramme pengepolitikk; de må begynne å øke balansen igjen snart for å øke overskytende reserver i systemet og lette presset", kommenterer Ariel Bezalel og Harry Richards.



Som en forklaring på fondets styrke i løpet av kvartalet peker forvalterne på statsobligasjonsrenter i utviklede land, med USA og Australia i spissen. I tillegg påpeker de også at store tap i Argentina ble unngått da eksponering var marginal like før presidentvalget. Argentinsk gjeldseksponering skal ha blitt redusert til nær null før primærvalget som førte til et betydelig opprør i landets markeder. I løpet av kvartalet ble gresk og egyptisk statsobligasjoner lagt til porteføljen.



"Greske statsobligasjoner tilbyr en mye høyere avkasting sammenlignet med deres europeiske naboer, der avkastningen er negativ. Den politiske situasjonen i Hellas er også betydelig forbedret i løpet av dette året". Slik rettferdiggjør forvalterne Ariel Bezalel og Harry Richards den greske eksponeringen. Når det gjelder Egypt så meddeler forvalterne at de egyptiske statsobligasjonene i lokal valuta er spesielt attraktive.



Når det gjelder fremtiden så spår forvalterne at den makroøkonomiske situasjonen vil forverres ytterligere, noe som kommer til å medføre ytterligere rentenedgang i USA. "Ettersom rentene er på historisk lave nivåer, har ikke Fed mye ammunisjon igjen for å stimulere økonomien. Amerikanske statsobligasjonsrenter faller bratt ved rentekutt, og det er grunnen til at vi fortsetter å være positive til dem til tross for rallyet i løpet av året," ifølge forvalterne.
