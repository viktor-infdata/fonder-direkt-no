---
templateKey: blog-post
title: 'Danske Bank: Tror Federal Reserve fortsetter å øke mot 3%'
date: 2019-01-17T15:30:52.402Z
sponsored: true
featured: false
tags:
  - Danske
---
Oslo (Fond Direkt) Nyheter relatert til handelskonflikten mellom USA og Kina ventes fortsatt å skape volatilitet i markedene. For tiden er det våpenhvile, men det er fortsatt svært usikkert når og hvordan handelskrigen slutter.



Den skriver Danske Bank i sitt ukebrev house view.



Angående brexit mener banken at det er sannsynlig at statsminister Theresa May vil få gjennomslag for den foreslåtte avtalen i januar, siden det ikke er flertall for en såkalt hard brexit.



"Lykkes hun med det kan ha både britiske pund og europeiske aksjer få seg et løft. Det nest mest sannsynlige er at det vil bli en ny folkeavstemning. At brexit fortsetter å skape overskrifter og bevegelser, i hvert fall et stykke inn i januar, gir lav odds", skriver Danske Bank.



Banken konstaterer at markedet forventer en renteøkning fra Federal Reserve på onsdag, men det er mindre klart hva som blir signalisert for 2019.



"Den seneste tiden har flere Fed-medlemmer uttrykt seg mer forsiktig, og bekreftes det bildet på onsdag kan det gi noe julefred til det vaklende aksjemarkedet. Spesielt fremvoksende markeder vil dra nytte av en slik kommunikasjon, da de har følt effekten av stigende amerikanske renter og sterk dollar," heter det i ukebrevet.



Danske Bank tror, i motsetning til markedet som helhet, at amerikanske renter vil fortsette å stige til nivået på tre prosent er nådd, selv om Fed-sjef Jerome Powell uttrykker seg duete på onsdag.



"Hvis vi får rett, vil det føre til prisbevegelser både i rente- og aksjemarkedene," skriver Danske Bank.



Banken mener imidlertid at en amerikansk styringsrente på tre prosent ikke trenger å bryte det de kaller solid vekst. Årsakene til dette er at Fed ikke planlegger å heve renten slik at det blir tilstramming, men bare inntil den er nøytral, som de regner med er på tre prosent.



Når det gjelder allokering for 2019 går Danske Bank inn i det nye året med synet om at aksjer vil gi høyere avkastning enn obligasjoner, slik at banken fortsatt har overvekt i aksjer og undervekt i obligasjoner.
