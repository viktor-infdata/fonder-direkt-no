---
templateKey: blog-post
title: 'SKAGEN Kon-Tiki: +5,3% i nov, kjøpt Suzano og Wuliangye Yibin'
date: 2018-12-11T15:40:21.036Z
sponsored: true
featured: false
tags:
  - Skagen
---
Oslo (TDN Direkt): Aksjer i fremvoksende markeder utviklet seg sterkt i november, drevet av forventninger om uendret amerikansk styringsrente og midlertidig våpenhvile mellom USA og Kina. Oljeprisene falt med 20 prosent i løpet av måneden, noe som presset SKAGEN Kon-Tiki's oljerelaterte posisjoner.

Det skriver fondsforvalterne Fredrik Bjelland og Cathrine Gether i en månedsrapport, og legger til at de reduserte fondets oljeeksponering før oljepriskorreksjonen fant sted.

Retur for SKAGEN Kon-Tiki og referanseindeksen (MSCI EM NR USD) i løpet av måneden og siden årsskiftet (SÅ). Målt i fondets og referanseindeksens basisvalutaer og norske kroner, i prosent:

```
\    November     SÅ     November     SÅ                

Fond        +5,3 (NOK)  -13,8   +5,3 (NOK)  -13,8              

Ref.-index   +4,1 (USD)  -12,2  +6,6 (SEK)  -7,7  
```

Fondets beste bidragsyter til avkastningen i løpet av måneden var investeringsselskapet Naspers, som hentet seg inn fra tidligere nedgang i oktober. Avtagende bekymring om regulatorisk press på Naspers kjerneposisjon, Tencent, samtidig som selskapet presenterte kvartalsresultater i tråd med forventningene, bidro til innhentingen, mener forvalterteamet.

Andre bidragsytere i måneden inkluderte det koreanske teknologiselskapet LG Electronics, som viste gode resultater, noe som førte til en innhenting av aksjekursen, skriver forvalterne. Selskapet handles for tiden til to ganger neste års forventede fortjeneste, fortsetter forvalterne, som mener LG er et eksempel på fondets "deep value"-situasjoner der nedsiden kan betraktes som begrenset.

UPL, som har virksomhet innen landbruksløsninger, hevnet seg ordentlig etter selskapets sterke kvartalsrapport, opplyses det videre.



![Fondets beste og dårligste bidragsytere i november. (Kilde: SKAGEN Fondene)](/img/225.png)

<span class="image-caption">Fondets beste og dårligste bidragsytere i november. (Kilde: SKAGEN Fondene)</span>

Med hensyn til porteføljehendelser ble eksponeringen mot oljerelaterte aksjer redusert. Videre ble posisjonen i UPL redusert, etter styrke i aksjen, og etter at forvalterne økte betydelig de foregående månedene, skriver de. Det kinesiske drikkevareselskapet Wuliangye Yibin og det brasilianske kortfibermasseselskapet Suzano opplyses å ha blitt lagt til porteføljen, mens tyrkiske Anadolu Grubu forsvant i november.



Forvalterne skriver at porteføljen handler under 8,5 ganger neste års overskudd, og at den representerer en rabatt på mer enn 20 prosent mot MSCIs vekstmarkedsindeks, som igjen handles med 25 prosent rabatt mot globale markeder. Dette, kombinert med tegn på lettelse i handelskrigen samt at amerikanske renter nærmer seg nøytrale nivåer, betyr at utsiktene til fremvoksende markeder i forhold til globale markeder fortsatt er svært attraktive, ifølge forvalterteamet.



![Fondets ti største beholdninger per 30. november 2018. (Kilde: SKAGEN Fondene)](/img/226.png)

<span class="image-caption">Fondets ti største beholdninger per 30. november 2018. (Kilde: SKAGEN Fondene)</span>
