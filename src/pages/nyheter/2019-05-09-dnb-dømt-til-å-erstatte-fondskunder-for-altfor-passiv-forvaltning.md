---
templateKey: blog-post
title: 'DNB: Dømt til å erstatte fondskunder for altfor passiv forvaltning'
date: 2019-05-09T12:55:00.011Z
sponsored: false
featured: false
tags:
  - DNB
---
(Fonder Direkt) Den norske storbanken DNB er dømt til å betale tilbake utgifter på 345 millioner norske kroner til sine kunder. Borgarting lagmannsrett opphever dermed den tidligere dommen i Oslo tingrett der banken ble frikjent, skriver Dagens Næringsliv.



Spørsmålet involverer 180.000 kunder som har krevd tilbake deler av honoraret de har betalt til DNB. Forbrukerrådet vant i sakens andre runde frem med sitt synspunkt om at banken ikke leverte aktiv forvaltning som lovet. Finanstilsynet kritiserte i 2015 banken og mente mange av sparerne i fondet DNB Norge ikke fikk det de betalte for.



Borgarting lagmannsrett dømmer nå banken til å betale hvert gruppemedlem 0,8 prosent av vedkommendes andel fra 2010 til 2014, samt et beløp tilsvarende den faktiske avkastningen andelseierne har tapt i denne perioden.



\- Vi synes aldri det er ålreit å møte kunder i retten, men i dette tilfellet var det en prinsipielt viktig sak og da er det ryddig å få rettens vurdering. Vi er naturligvis ikke enig i dommen, så her må vi bare konstatere at lagmannsretten har konkludert med at vi burde ha tatt større risiko i fondet, sier DNBs informasjonssjef Even Westerveld.
