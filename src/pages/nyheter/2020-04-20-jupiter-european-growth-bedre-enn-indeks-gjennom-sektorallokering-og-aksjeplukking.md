---
templateKey: blog-post
title: >-
  Jupiter European Growth: Bedre enn indeks gjennom sektorallokering og
  aksjeplukking
date: 2020-04-20T12:24:24.327Z
sponsored: true
featured: false
tags:
  - Jupiter AM
---
(Fonder Direkt): Etter en innledende sterk start på året, hadde bransje etter bransje utfordringer i kjølvannet av koronavirusets fremgang:



"Luksusvaresegmentet ble først rammet, deretter fulgt av energiselskaper og selskaper som ble rammet av forstyrrelsene i leverandørkjeden."



Dette skriver forvalterduoen Mark Nichols og Mark Heslop i en kvartalsvis kommentar for Jupiter European Growth Equity Fund.



Jupiter European Growth falt 14,7 prosent i første kvartal, noe som var bedre enn fondets referanseindeks (FTSE World Europe), som falt 22,7 prosent (begge i fondets basisvaluta).

![](/img/europe.png)

_Jupiter European Growth og sammenligningsindeksens avkasting de siste fem årene. (Kilde: Jupiter AM)_



Etterfølgende kollaps i oljemarkedet og kredittmarkedet resulterte i daglige rekorder i volatilitet, heter det i rapporten.



Det at fondet var overvektet kvalitets- og vekstaksjer hjalp fondet til å gjøre det bedre enn referanseindeksen, sier Mark Nichols og Mark Heslop. Sektorallokering og aksjeplukking har også vært en årsak til prestasjonen, og de nevner undervekt i finans og ingen eksponering mot energi som eksempel.



Positive bidragsytere i løpet av kvartalet var Biomerieux, Novo Nordisk, Coloplast, Grifols, Ubisoft Entertainment, Diasorin og Wolters Kluwer, mens av negative bidragsytere nevnes Amadeus IT, Grenke, Adidas, Arrow Global og Dovalue.



Aktiviteten i porteføljen har vært lav, "det er hva du kan forvente av oss", skriver forvalterne. Små beholdninger i Intermediate Capital, Christian Hansen og KWS SAAT ble avhendet, mens ASML, en nederlandsk leverandør av maskiner til halvlederprodusenter, ble inkludert i porteføljen.



"Vi vil fortsette vår strategi om å anskaffe og beholde eksepsjonelle selskaper med langsiktige konkurransefortrinn, med langsiktige strukturelle vekstdrivere og forutsigbare kontantstrømmer," skriver forvalterne om porteføljens investeringsprinsipper.
