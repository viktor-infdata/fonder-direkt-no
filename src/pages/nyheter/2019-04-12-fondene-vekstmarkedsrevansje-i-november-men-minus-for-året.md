---
templateKey: blog-post
title: 'Fondene: vekstmarkedsrevansje i november, men minus for året'
date: 2018-12-06T13:59:22.026Z
sponsored: false
featured: false
tags:
  - Fondene
---
Oslo (Fond Direkt) Et antall vekstmarkeder som hittil har hatt et surt børsår revansjerte seg i november, og vekstmarkedsindeksen MSCI Emerging Markets steg drøyt 4 prosent i dollar. Siden årsskiftet er avkastningen fortsatt klart negativ, med en nedgang på 11,6 prosent per 5. desember.



"De markedene som har fått mest juling av en handelskrig, økonomisk uro og generelt svak risikovilje i høst løftet seg relativt mest når aksjemarkedet steg i november. Dette gjelder eksempelvis asiatiske markeder som India og Kina," skriver seniorstrateg Maria Landeborn i Danske Bank i en kommentar til Fond Direkt.



Et marked som skilte seg ut i november var det tyrkiske aksjemarkedet, som avanserte mer enn 13 prosent i dollartermer.



"Selv også det tyrkiske aksjemarkedet steg etter å ha blitt sterkt presset av politisk ustabilitet, valutakrise, tøylesløs inflasjon og stigende renter. Oppgangen i november er dog en ganske kald trøst, for siden toppen i januar, er nedgangen fortsatt rundt 17 prosent," ifølge Landeborn .



Til tross for stigende aksjemarkeder på verdensbasis klarte heller ikke Europa å dra nytte av den forbedrede stemningen. MSCI Europe avsluttet måneden på -0,9 prosent.



"Europa hang ikke med på prisstigningen. Det er den regionen hvor den politiske risikoen er størst på grunn av Brexit, Italias budsjettkonflikt med EU, og handelskrigen som tynger europeiske aksjer," argumenterer Landeborn.
