---
templateKey: blog-post
title: 'Baltic Horizon Fund: -1,9% i oktober, rettede emisjoner på gang'
date: 2018-11-19T11:57:06.314Z
sponsored: true
featured: false
tags:
  - Baltic Horizon
---
OSLO (Fond Direkt) Det børsnoterte alternative investeringsfondet Baltic Horizon, som eier eiendommer i Baltikum, falt 1,9 prosent i oktober og avsluttet måneden på kursen 13,50 svenske kroner. Nedgangen skjedde i lys av at fondets netto andelsverdi, NAV, falt 1,4 prosent til 1,37 euro. Avkastningen siden årsskiftet utgjør således +8,9 prosent pr 31. oktober, eksklusive utbytte.

![Kursutvikling for Baltic Horizon på Stockholmsbørsen i oktober. (Kilde: Infront)](/img/256.png)

<span class="image-caption">Kursutvikling for Baltic Horizon på Stockholmsbørsen i oktober. (Kilde: Infront)</span>

I oktober gjennomførte Baltic Horizon tilbakekjøp av fondsandeler til en verdi av 246.244 euro, da i alt 187.791 aksjer ble kjøpt til en gjennomsnittskurs på 1,31 euro.



Forleden dag rapporterte Baltic Horizon Funds morselskap Northern Horizon Capital at fondet i november og desember vil gjennomføre såkalte rettede emisjoner av nye fondsandeler.



De nyutstedte fondsandelene vil bli rettet mot institusjonelle investorer i utvalgte europeiske land, ifølge en pressemelding. De nye aksjene vil bli utstedt til en kurs som tilsvarer fondets seneste NAV, og hensikten er å hente inntil 20 millioner euro til finansiering av nye oppkjøp i samsvar med fondets investeringspolitikk.
