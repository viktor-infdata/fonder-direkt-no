---
templateKey: blog-post
title: 'UBS Equity Biotech: +4,4% i aug, anser verdsettelser attraktive'
date: 2018-09-24T11:52:53.742Z
sponsored: true
featured: false
tags:
  - UBS
---
OSLO (Fondene TDN Direkt) Markedets interesse for bioteknologi kom tilbake i august, og aksjefondet UBS Equity Biotech dro nytte av eksponeringen mot selskaper som kom med positive regulatoriske oppdateringer, samt sterk utvikling for tidligere porteføljesinker.



Det skriver fondsforvalterne Nathalie Lötscher Petrus, Matthew Konosky og Christian Suter i en månedsrapport.



Fondet noterte en oppgang på 4,4 prosent i august, som var på linje med referanseindeksen (MSCI US Investable Market Biotechnology 10/40 Index R), som steg med 4,7 prosent. Siden årsskiftet er fondets avkastning +9,0 prosent pr 31. august, mens referanseindeksen viser +11,7 prosent.

![Fondens avkastning siden 2008 er snart over 400 prosent. (Kilde: UBS)](/img/154.png)

<span class="image-caption">Fondens avkastning siden 2008 er snart over 400 prosent. (Kilde: UBS)</span>

Forvalterne konstaterer at fondets utvikling hittil i år har vært solid og at oppkjøpsaktivitet og positive pipeline-oppdateringer førte til en innhenting fra de laveste nivåene i begynnelsen av året.



I august bidro fondets posisjoner Alnylam, Sangamo og Incyte positivt til avkastningen.



Alnylam rapporteres å ha fått medvind i form av positive regulatoriske nyheter for selskapets legemiddel Onpattro, som behandler sykdommen amyloidose. Onpattro fik markedsgodkjenning hos amerikanske FDA og ifølge forvalterne har "konkurrerende data fra Pfizer holdt døren åpen for Onpattro".



Videre forklarer forvalterne at Sangamos aksje steg i forkant av forventede fase I / II-data for deres SB-913 innen MPS II, som er en genmodifiseringsbehandling som benytter en sinkfinger nuklease (enzym som spalter nukleotidkjeder i nukleinsyre til mindre enheter).



Verre går utviklingen i Sanofi og Exelixis, noe som påvirket augustavkastningen negativt. I Exelixis' tilfelle handler kurspresset om godkjenning for en konkurrent i nyrecellekreft, samt en nedadgående recepttrend for selskapets Cabometyx, sier forvalterne. Når det gjelder Sanofi konstaterer porteføljeteamet at selskapet underpresterte sammenlignet med bioteknologisektoren.



Ser man fremover påpeker forvalterne at sektoren fondet er investert i fortsatt, virker attraktivt verdsatt. De ser gode muligheter innen bioteknologi blant små og mellomstore selskaper, og oppgir konsolidering i sektoren og store forskningsfremskritt som årsaker til det. Ifølge porteføljeteamet bør denne kombinasjonen skape betydelige verdier for investorer som er villige til å se forbi potensiell kortvarig volatilitet.

![UBS Equity Biotechs ti største investeringer pr 31.august. (Kilde: UBS)](/img/155.png)

<span class="image-caption">UBS Equity Biotechs ti største investeringer pr 31.august. (Kilde: UBS)</span>
