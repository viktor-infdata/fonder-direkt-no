---
templateKey: blog-post
title: 'Bank: Eisman har blinket seg ut britisk sektor før brexit -BN'
date: 2018-11-05T12:14:18.150Z
sponsored: false
featured: false
tags:
  - Eisman
  - Brexit
---
OSLO (Fondene TDN Direkt) Neuberger Berman-forvalteren Steve Eisman, kjent for å ha forutsett subprime-krisen gjennom boken Big Short, har nå blinket seg ut to britiske banker på forventninger om at Storbritannia forlater EU uten en avtale.



Det sier investoren på en konferanse i Dubai søndag, rapporterer Bloomberg News.



"Jeg shorter to britiske aksjer, men jeg har screenet rundt 50 stykker og kommer kanskje til å shorte samtlige 50 om jeg tror Jeremy Corbyn kommer til å bli statsminister", sa han.



Steve Eisman tror den britiske regjeringen kommer til å akseptere en utgang fra EU men at parlamentet deretter kan komme til å avvise en brexit-avtale. Han går riktignok ikke inn på nøyaktig hvilke to britiske finansselskaper han har blinket seg ut.



Steve Eisman ble ansatt i kapitalforvalteren Neuberger Berman som Managing Director og porteføljeforvalter i 2014.
