---
templateKey: blog-post
title: 'SKAGEN Fondene: Historisk sterk start på det nye året'
date: 2019-02-12T15:07:36.299Z
sponsored: true
featured: false
---
Oslo (Fond Direkt) Det nye året kunne ikke startet som en større kontrast til hvordan 2018 sluttet. Mens desember var den svakeste julemåneden avkastningsmessig siden 1931, ga januar 2019 den beste starten på året siden 1987.



Det fremgår av et innlegg på hjemmesiden til fondsforvalteren SKAGEN, hvor deres fond ikke har vært noe unntak, med brede oppganger i januar.



Fremvoksende markeder utviklet seg sterkere enn utviklede markeder, og resulterte i en oppgang for SKAGEN Kon-Tiki på 6,6 prosent for januar. En sterk utviklingen i Kon-Tikis beholdninger i Brasil og innhenting i Samsung Electronics og Naspers bidro til den positive utviklingen, ifølge fondsforvalteren.



Samsung Electronics er også en beholdning i SKAGEN Global, der selskapet sammen med DSV bidro til positiv utvikling. SKAGEN Global steg med 3,0 prosent i januar, som imidlertid var 2,0 prosentpoeng lavere enn referanseindeksen. Nike har fått en plass i SKAGEN Global i januar, mens forsikringsselskapet Chubb og CMS Energy har blitt solgt, skriver SKAGEN fondene.



SKAGEN Focus mener det er på rett vei etter en utfordrende 2018. Korreksjonen under fjerde kvartal 2018 skapte mange muligheter for verdiinvestorer og mer enn halvparten av beholdningene i SKAGEN Focus er inkludert i fondet det siste året, ifølge forvalteren. Det siste tilskuddet er kobberfirmaet Ivanhoe. Fondet har steget 8,2 prosent, 3,2 prosentpoeng mer enn referanseindeksen i januar.



Eiendomsfondet SKAGEN m2 steg litt over 6 prosent i løpet av måneden (referanseindeks litt over 7 prosent). Legg merke til at sentralbanken i USA, Fed, pauser sin rentestigning er positivt for sektoren. Samtidig som eiendomsbransjen anses å være attraktiv, mener SKAGEN at verdsettelsene for tiden er høye.



I SKAGEN Insight er forventningene for en fortsettelse høye. Bare i januar har fondet økt med 8,2 prosent (referanseindeks 4,9). SKAGEN påpeker imidlertid at mange endringer som er kommet av aktivistiske investorer i fondets selskaper det siste året, enda ikke har blitt belønnet. Fondsselskapet trekker paralleller til både finanskrisen og eurokrisen når lignende forhold ha en meget positiv utvikling.
