---
templateKey: blog-post
title: 'SKAGEN Insight: Majoriteten av innehav fortsatt misforståtte'
date: 2019-03-13T13:58:25.682Z
sponsored: true
featured: false
tags:
  - Skagen
---
(Fonder Direkt) Skyggeaktivistfondet SKAGEN Insight hadde en god måned i februar, og oppgangen den seneste tiden er drevet av sterke resultatoppdateringer fra fondets porteføljeselskaper.



Det skriver fondsforvalter Tomas Johansson skriver i en månedlig kommentar til fondet for februar. Forvalteren legger til at den store majoriteten av porteføljebeholdningen forblir sterkt misforstått og undervurdert, til tross for den seneste tidens oppgang.



Av månedsrapporten fremgår det at fondet steg med 8,3 prosent i februar og slo sin referanseindeks (MSCI World NR USD), som steg med 5,0 prosent. Siden årets begynnelse har fondet gitt avkastning på 17,2 prosent pr 28. februar, enda bedre enn referanseindeksen (9,8 prosent).



Tomas Johansson fremhever teknologibedriften Diebold Nixdorf og Japansk Teikoku Sen-I, leverandør av katastrofeforebyggende utstyr, som fondets sterkeste bidragsytere i februar. Markedsverdien av Diebold Nixdorf har mer enn doblet seg igjen i løpet av måneden, og siden årsskiftet er aksjen opp hele 269 prosent (i dollar), meddeler forvalteren. Aksjen er med margin den beste på S&P 1500 i 2019, skriver Tomas Johansson, som sier at fondet har begynt å ta hjem gevinster i aksjen, da andelen nærmet seg SKAGENs kursmål på 10 dollar.



Det tyske industriselskapet Thyssen Krupp avsluttet februar som månedens svakeste avkastningsbidrag, men Tomas Johansson uttrykker fortsatt sterk tillit til selskapet.

![SKAGEN Insights beste og svakeste avkastningsbidrag i norske kroner i februar. Pr. 28. februar 2019. (Kilde: SKAGEN Fondene)](/img/178.png)

<span class="image-caption">SKAGEN Insights beste og svakeste avkastningsbidrag i norske kroner i februar. Pr. 28. februar 2019. (Kilde: SKAGEN Fondene)</span>

Forvalteren legger vekt på porteføljens verdipotensial og peker på uroen hos kortsiktige investorer som årsaken til at flere posisjoner tidligere ble handlet ned, og ikke som følge av forverrede fundamentale faktorer.



"SKAGEN Insight består fortsatt av dypt undervurderte og underverdsatte selskaper med positive fundamentale trender, hvor aktivister i økende og større grad blir katalysator for positiv forandring", avslutter Tomas Johansson.

![De ti største beholdningene representerer 54 prosent av porteføljens totale vekt. Totalt 32 selskaper inngår i porteføljen. Pr. 28. februar 2019. (Kilde: SKAGEN Funds)](/img/179.png)

<span class="image-caption">De ti største beholdningene representerer 54 prosent av porteføljens totale vekt. Totalt 32 selskaper inngår i porteføljen. Pr. 28. februar 2019. (Kilde: SKAGEN Funds)</span>
