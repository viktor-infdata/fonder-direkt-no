---
templateKey: blog-post
title: 'Skagen Focus: 7,2% bak indeks i januar, koronaviruset senket verdiaksjer'
date: 2020-02-11T11:06:48.035Z
sponsored: true
featured: false
tags:
  - Skagen
---
(Fonder Direkt): Det globale aksjefondet Skagen Focus falt 4,6 prosent i januar, mens referanseindeksen (MSCI ACWI NR USD, i SEK) steg med 2,6 prosent.



Det skriver fondsforvalterne Jonas Edholm och David Harris i månedsrapporten for januar.

![](/img/focus.png)

_Skagen Focus beste og svakeste avkastningsbidrag i januar 2020. (Kilde: Skagen Fondene)_



Børsene var i januar sterkt påvirket av bekymringer for koronaviruset, og dets innvirkning på den globale økonomien, forklarer fondsforvalterne.



"Den lovende rotasjonen til verdiaksjer som vi så på slutten av 2019 stoppet opp, og kapital strømmet igjen inn i dyre og overkjøpte vekstaksjer", kommenterer forvalterne.



For Skagen Focus ga det en bra mulighet til å kjøpe flere aksjer, spesielt i Kina, i det forvalterne mener var "ekstremt lave nivåer".



Beholdningen i den brasilianske sukker- og etanolprodusenten San Martinho ble solgt i januar, etter en økning på 60 prosent siden oktober, skriver forvalterne. På råvaresiden nevner forvalterne også god utvikling i Canfor Pulp og Ence, siden prisen på papirmasse har steget, og Roxgold, som ble favorisert av både nye gullforekomster og stigende gullpriser. San Martinho og Roxgold ble sammen med Teikoku Sen-I fondets tre største bidragsytere i løpet av måneden, heter det i rapporten. På nedsiden var Ivanhoe Mines, Dow og ViacomCBS.



I slutten av januar var fondet sammensatt av 35 selskaper, med overvekt mot råvarer sett i sektorer, og mot Japan når det gjelder geografi. Fondets tre største eierandeler er Hitachi Ltd Information Technology, OMV AG Energy Austria og China Unicom Hong Kong.

![](/img/focus2.png)

_Skagen Focus eksponering mot land og sektorer i forhold til fondets referanseindeks (MSCI ACWI NR USD). (Kilde Skagen Fondene)_
