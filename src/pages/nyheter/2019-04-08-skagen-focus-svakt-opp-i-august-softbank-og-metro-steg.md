---
templateKey: blog-post
title: 'SKAGEN Focus: Svakt opp i august, Softbank og Metro steg'
date: 2018-09-26T11:57:50.892Z
sponsored: true
featured: false
tags:
  - Skagen
---
OSLO (Fondene TDN Direkt) I august ble det en delt utvikling mellom amerikanske og europeiske aksjemarkeder. Politisk usikkerhet i Europa, spesielt Italia, kombinert med den fortsatt harde debatten om amerikanske toller, bidro til et eksepsjonelt klima. Med nedgangene på aksjemarkedene utenfor USA begynner prisingen på disse å se ganske attraktive ut, til og med i bred forstand.

Det skriver Jonas Edholm og David Harris, forvaltere av det globale aksjefondet SKAGEN Focus, i en månedskommentar.

Fondet viste en oppgang på 0,3 prosent i august, målt i grunnvalutaen norske kroner, svakere enn referanseindeksen MSCI ACWI NR USD, som steg 3,5 prosent, regnet i norske kroner. Siden årsskiftet er fondets avkastning -0,1 prosent pr den 31 august, mens referanseindeksen steg 5,7 prosent.

![SKAGEN Focus' beste og dårligste bidragsgivere til avkastningen i august. Tallene gjelder i norske kroner, fondets grunnvaluta. (Kilde: SKAGEN Fondene)](/img/158.png)

<span class="image-caption">SKAGEN Focus' beste og dårligste bidragsgivere til avkastningen i august. Tallene gjelder i norske kroner, fondets grunnvaluta. (Kilde: SKAGEN Fondene)</span>

Forvalterne skriver at fondets eksponering mot USA er konsentrert rund et antall såkalte "special situation"-eierskap, blant annet flyselskapet Hawaiian Holding, Avaya Holdings (digital kommunikasjon) og ADT (sikkerhetsløsninger).

Fondets nyere eierskap, den tyske grossisten Metro, oppgis å være blant fondets beste bidragsgivere til utviklingen i august, etter at selskapets restrukturering fristet blant annet det østeuropeiske investeringsselskapet EPGC til å bli storeier . Ellers presterte det japanske IT-konglomeratet Softbank sterkt i måneden, da børsnoteringen av selskapets telekomvirksomhet nærmer seg, og selskapet presenterte nok et stabilt kvartalsresultat, ifølge forvalterne.

Dårligere gikk det for Gold Fields og viste en negativ utvikling i måneden, etter at de presenterte en nedslående oppdatering angående selskapets eneste sørafrikanske gruve South Deep. Dette i lys av at gullprisen har vært overraskende svak, skriver forvalterne. Fondets italienske eierskap i Unicredit og Telecom Italia ble tynget av usikkerheten rundt det italienske statsbudsjettet og handles til nå på mye lavere multipler, avslutter Jonas Edholm og David Harris.

![Bildet viser fondets ti største eierandeler pr 31 august 2018. De ti største eierandelene utgjør til sammen 44,1 prosent av porteføljens totale verdi. (Kilde: SKAGEN Fondene)](/img/159.png)

<span class="image-caption">Bildet viser fondets ti største eierandeler pr 31 august 2018. De ti største eierandelene utgjør til sammen 44,1 prosent av porteføljens totale verdi. (Kilde: SKAGEN Fondene)</span>
