---
templateKey: blog-post
title: 'Viking Global Investors: Innfører strammere uttakspolitikk -FT'
date: 2019-08-26T14:52:45.989Z
sponsored: false
featured: false
tags:
  - Viking Global Investors
---
(Fonder Direkt) Det USA-baserte aksjefokuserte hedgefondet Viking Global Investors innfører en mer restriktiv uttakspolitikk for noen kunder. Dette skjer er i lys av at Viking Global Opportunity (VGO)-fondet i økende grad beveger seg mot risikokapitalinvesteringer og andre investeringer som er vanskelige å verdsette fortløpende.



Det skriver Financial Times, og presiserer endringen med at noen investorer bare vil ha lov til å ta ut penger fra fondet i løpet av et bestemt vindu annethvert år.



Investorer som ikke samtykker i den nye policyen (tidligere gjaldt en uttaksmulighet en gang i året) innen 30. september, vil få utbetalt kapital som er satt inn, ifølge et kundebrev fra forvalteren som Financial Times har sett.



I brevet hevder Viking at noen transaksjoner i den unoterte delen av porteføljen kan inngås relativt raskt, mens andre kan ta over et års forhandlinger før de fører til gjennomføring.



"Vi tror at denne rullerende toårige lock up-perioden bedre oppfyller VGOs likviditetsforhold og vår deal-flyt, samtidig som den gir forvalteren bedre visibilitet med tilgjengelig tørt krutt", skal Viking ha informert sine investorer om.



VGO steg med 22,5 prosent i første halvår, sammenlignet med 17,2 prosent for S&P 500. Viking planlegger å gjenåpne fondet for nye investorer i januar 2020, ifølge Financial Times.



Viking Global Investors ble grunnlagt i 1999 av nordmannen Andreas Halvorsen og har rundt 30 milliarder dollar under forvaltning.
