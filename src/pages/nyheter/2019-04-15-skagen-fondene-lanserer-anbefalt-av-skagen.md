---
templateKey: blog-post
title: 'SKAGEN Fondene: Lanserer "Anbefalt av SKAGEN"'
date: 2018-11-02T12:16:30.924Z
sponsored: false
featured: false
tags:
  - Skagen
---
OSLO (Fondene TDN Direkt) I forbindelse med at SKAGEN Fondene tilbyr Norges største handelsplattform til kunder med aksjesparekonto (ASK), lanserer fondsselskapet nå "Anbefalt av SKAGEN" - en tjeneste som vurderer de over 600 eksterne aksjefondene som tilbys.



Fondsekspertene i SKAGEN Fondene, med forvalter Stein Svalestad i spissen, har valgt ut en rekke aksjefond innenfor ulike grupper, slik at kundene lettere kan velge de fondene som gir god langsiktig avkastning.



Alle eksterne aksjefond som blir anbefalt av SKAGEN er tydelig merket, noe som gjør det enklere å finne dem for kunder med aksjesparekonto når de logger seg inn.



\- Vi ønsker at kundene skal være trygge på at anbefalingene skjer ut fra objektive kriterier, sier Stein Svalestad.



Derfor er det kun eksterne fond som vurderes, selv om SKAGENs fond i mange tilfeller kan være bedre, skriver fondsselskapet. Dersom de anbefalte fondene ikke leverer som forventet vil de bli byttet ut i jevnlige oppdateringer.



SKAGEN minner om at skattefritaket for å flytte aksjefond til ASK avsluttes fra nyttår, og at det dermed anbefales å opprette en aksjesparekonto nå. Tjenesten er gratis og det koster heller ingenting å flytte aksjefond til ASK så lenge det gjøres før nyttårsaften 2018.
