---
templateKey: blog-post
title: >-
  Skagen Kon-Tiki: Koreanske selskaper med sterk utvikling tross generell
  børsuro
date: 2020-02-11T11:03:33.124Z
sponsored: true
featured: false
tags:
  - Skagen
---
(Fonder Direkt): Etter en positiv åpning på børsåret vendte verdens børser nedover i takt med alvorligheten av koronavirusutbruddet i Kina gjorde seg kjent. For vekstmarkedsfondet Skagen Kon-Tiki ga januar en nedgang på 2 prosent i svenske kroner, mens referanseindeksen (MSCI EM NR USD i SEK) falt 1,8 prosent i løpet av måneden.



Det skriver forvalterne Cathrine Gether og Fredrik Bjelland i en kommentar for januar. Fondets eksponering mot Kina har vært relativt lav, men i tider med uro for en global innbremsing i økonomien påvirket fondets sykliske eiendeler som Ivanhoe Mines, Golar LNG og Euronav, rapporterer fondsforvalterne.

![](/img/tiki.png)

_Fondets mest positive og negative porteføljebidrag i januar. (Kilde: Skagen Fonder)_



Til tross for sentimentet steg flere av fondets koreanske selskaper: Samsung Electronics, som er fondets største aksjepost ble også månedens største positive bidragsyter. Atlantic Saphire, X5 Retail Group, Samsung SDI og LG Chem bidro også positivt i løpet av måneden, heter det i rapporten. I løpet av måneden fikk kinesiske Hisense, en produsent av blant annet hjemmeelektronikk, plass i porteføljen:



"Vi ser en stor oppside i verdsettelsen av Hisense. Selskapet begynner å konsolidere overskuddet fra sin joint venture med Hitachi innen luftkondisjonering", kommenterer forvalterne.



På nedsiden ble tidligere nevnte Ivanhoe Mines, Euronav og Golar LNG. Fondet har solgt sin eierandel i Lundin Mining etter at aksjen nådde forvalternes kursmål, og Tullow Oil etter negative nyheter fra selskapet.



Fondet består av 44 selskaper, med overvekt mot Korea og undervekt mot Kina sammenlignet med indeksen, og forvalternes syn er at porteføljen er "attraktivt verdsatt akkurat nå, med P/E på 8 for 2020 og P/B på 1", skriver forvalterne.

![](/img/tiki2.png)

_Skagen Kon-Tikis land- og sektoreksponering sammenlignet med referanseindeksen (MSCI EM NR USD). (Kilde: Skagen Fonder)_
