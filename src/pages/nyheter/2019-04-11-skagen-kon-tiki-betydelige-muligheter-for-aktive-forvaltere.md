---
templateKey: blog-post
title: 'Skagen Kon-Tiki: Betydelige muligheter for aktive forvaltere'
date: 2019-04-11T13:18:23.010Z
sponsored: false
featured: false
---
(Fonder Direkt) Den absolutte majoriteten av aksjemarkedene i vekstmarkedsfondet Skagen Kon-Tiki's investeringsfelt har steget siden årsskiftet. Spesielt markeder som var svake i løpet av fjoråret, som Kina, Hongkong og Hellas.



Det skriver forvalterne Cathrine Gether og Fredrik Bjelland i kvartalsrapporten for første kvartal.



"Spesielt kinesiske A-aksjer har hatt fordel av en kombinasjon av støttende innlands likviditet og store utenlandske tilstrømninger på grunn av indeksreguleringer", ifølge forvalteren og legger til at varige forbruksvarer, eiendom og IT har gjort det bra på sektornivå.



I mars steg Skagen Kon-Tiki 1,4 prosent i basisvalutaen norske kroner og fra årsskiftet er avkastningen 10,7 prosent pr 31. mars.



Dobbel portefølje-comback



Cathrine Gether og Fredrik Bjelland skriver at to tidligere selskapet har kommet tilbake i porteføljen i løpet av første kvartal. Den Hong Kong-listede luksusoperatøren Shangri-La, som ble solgt i 2012, er kjøpt tilbake.



"Siden aksjen har falt kraftig av frykt for en kinesisk avmatning, har vi fått muligheten til å ta inn dette kvalitetsselskapet på en betydelig rabatt mot våre estimater for underliggende verdier, og ser kraftig oppside fra høyere rominntenkter", skriver forvalterne.



Det britiske børsnoterte forbrukerproduktselskapet PZ Cussons har også blitt inkludert i fondet igjen etter et treårig porteføljefravær. Selskapet sies å ha hatt problemer med fallende lønnsomhet for sin nigerianske virksomhet, som har blitt rammet av tilbakeslag både innen makro og det operasjonelle. Forvalterne sier at de mener at disse problemene er forbigående, og at ledelsens langvarige erfaring med å jobbe i utfordrende markeder, kombinert med sannsynlige restruktureringstiltak, til slutt vil bære frukter for PZ Cussons.



Ellers har fondet mottatt aksjer i den afrikanske betalings-tv operatøren Multichoice Group, som ble distribuert av Naspers, et sørafrikansk investeringsselskap med betydelig eierandel i det kinesiske internettkonglomeratet Tencent.



Tre kinesiske aksjer forlot porteføljen etter årets sterke start da de nådde Skagens kursmål. Disse var Great Wall Motor, Wuliangye og Hangzhou Robam.



![Porteføljens beste og svakeste avkastningsbidrag under det første kvartalet. (Kilde: Skagen Fondene)](/img/232.png)

<span class="image-caption">Porteføljens beste og svakeste avkastningsbidrag under det første kvartalet. (Kilde: Skagen Fondene)</span>
