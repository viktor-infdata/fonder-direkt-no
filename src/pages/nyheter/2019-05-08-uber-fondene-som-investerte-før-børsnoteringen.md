---
templateKey: blog-post
title: 'Uber: Fondene som investerte før børsnoteringen'
date: 2019-05-08T09:54:02.728Z
sponsored: false
featured: false
tags:
  - Uber
---
(Fonder Direkt) Jevn tilgang til kapital for høyprofilerte startups har medført at mange av disse selskapene har ventet lenge med å børsnoteres. Dette har igjen fått fond som hovedsakelig investerer i børsnoterte selskaper til å delta i investeringsrunder i lovende unoterte teknologibedrifter, for ikke å gå glipp av verdiøkningen, som ofte skjer før børsdebuten.



Etter 10 år som privat selskap, er taxiselskapet Uber planlagt børsnotert på New York Stock Exchange fredag. Selskapet ventes å hente inn opptil 9 milliarder dollar i det innledende tilbudet med et prisintervall på 44-50 dollar pr aksje.



En samling av data- og analysetjenesten Morningstar viser at Uber er det mest populære ikke-børsnoterte selskapet så langt å investere i blant fondsforvaltere: 52 individuelle fond sies å ha kjøpt seg inn i aksjen siden start. Det handler imidlertid generelt om relativt små beholdninger i forhold til porteføljens totale størrelse, da beholdningen skal ha vært under 0,5 prosent av porteføljeverdien i majoriteten av tilfellene.



Ifølge analysen har syv fond mer enn 1 prosent av porteføljens verdi i Uber (fra 1,6 til 6,6 prosent, i stigende rekkefølge): Blackrock Focus Growth, John Hancock Funds II Mid Cap Stock, Hartford Growth Opportunities HLS, Hartford Growth Opportunities, Fidelity Series Blue Chip Growth, Putnam Equity Spectrum og Putnam Capital Spectrum.



I sin analyse fremhever Morningstar, ved å ta det sistnevnte Putnam-fondet som eksempel, likviditetsrisikoen forbundet med å investere som et børsnotert fond i unoterte aksjer. Når posisjonen ble tatt i 2015, utgjorde den 1 proesnt av fondets portefølje, men siden da, på grunn av store uttak av fondet, har den økt til nærmere 7 prosent. Logikken er at fondet, mer enn mindre ufrivillig, har sett at Uber har tatt en større andel av porteføljen siden beholdningen, i motsetning til de noterte aksjene, ikke har blitt redusert i takt med uttak fra fondet.
