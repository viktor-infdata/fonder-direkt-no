---
templateKey: blog-post
title: 'United Bankers: Skogsfond kjøper 21.000 hektar mark av UPM'
date: 2018-12-20T15:29:33.416Z
sponsored: false
featured: false
tags:
  - United Bankers
---
OSLO (Fond Direkt) Den finske kapitalforvalteren United Bankers kjøper 21.000 hektar mark av UPM, ifølge en pressemelding. Det er United Bankers skogsfond UB Timberland samt UB Nordic Forest Fund III som kjøper marken, som ligger hovedsakelig i regionen Kainuu i Finland.



"United Bankers er den raskest voksende aktøren på skogeiendomsmarkedet og vårt mål er å fortsette å vokse. Et dypere samarbeid med UPM gir synergier til vår skogsforvaltning. Som en ansvarlig og konkurransekraftig aktør er UPM en naturlig partner for oss og avtalen er dermed også til nytte for våre fondsandelseiere", sier United Bankers sjef Patrick Anderson.



Ifølge avtalen forplikter UOM seg til å forvalte United Bankers skogseiendom samtidig som United Bankers forbinder seg til årlig å selge betydelige mengder tre til UPM. Målsetningen med partnerskapet oppgis å være å øke utnyttelsen og avkastningen av skogen United Bankers' datterselskap UB Fund Management Company eier, skriver kapitalforvalteren. En langsiktig enighet om trehandel mellom United Bankers og UPM kommer til å øke forutsigbarheten i fremtiden, legger United Bankers til.
