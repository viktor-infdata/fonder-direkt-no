---
templateKey: blog-post
title: 'Sears: Lampert har ikke planer om å redde varehuskjeden - WSJ'
date: 2018-10-11T11:24:24.007Z
sponsored: false
featured: false
tags:
  - WSJ
  - Sears
---
OSLO (Fondene TDN Direkt) Hedgefondforvalteren Edward Lampert, som er både konsernsjef og styreleder i kriserammede Sears, kommer ikke til å redde selskapet denne gangen. Det skriver Wall Street Journal med henvisning til anonyme kilder.



Edward Lampert har ved flere anledninger gitt Sears kortsiktige lån, men han rapporteres å ikke ha noen planer om å hjelpe til med de 134 millioner dollar varehuskjeden behøver for å betale långiverne innen mandag neste uke.



Ifølge kildene valgte styret i Sears å ikke gå videre med Edward Lamperts forslag om å selge varemerket Kenmore til han, siden det ble klart at konsernsjefens mer omfattende restruktureringsplan ikke fikk kreditorenes støtte.



Edward Lampert er grunder, konsernsjef og styreleder i det ansatteide hedgefondfirmaet ESL Investments.



Ingen norske fond har eierandeler i Sears ifølge data fra Morningstar, og aksjekursen har falt 98 prosent de tre siste årene.
