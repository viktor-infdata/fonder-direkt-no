---
templateKey: blog-post
title: 'SKAGEN Kon-Tiki: -0,9% i juli, kalibrert porteføljevekter'
date: 2018-08-17T07:40:18.790Z
sponsored: true
featured: false
tags:
  - Skagen
---
OSLO (Fondene TDN Direkt) Vekstmarkedene fortsatte å prestere dårligere enn de utviklede i juli, da trusselen om en global handelskrig og konsekvensene av en utflating i Kina hadde en negativ innvirkning på investorens risikoappetitt.



Det skriver vekstmarkedsfondet SKAGEN Kon-Tikis porteføljeforvaltere Cathrine Gether og Fredrik Bjelland i en månedsrapport.



Fondet noterte seg for en nedgang på 0,9 prosent i basisvalutaen norske kroner i juli, som var svakere enn sammenligningsindeksen (MSCI EM NR USD), som steg 2,2 prosent i norske kroner. Siden årsskiftet er fondets avkastning -10,5 prosent pr 31. juli mens referanseindeksen er ned 5,0 prosent.

![SKAGEN Kon-Tikis beste og dårligste avkastningsbidrag i juli. (Kilde: SKAGEN Fondene)](/img/146.png)

<span class="image-caption">SKAGEN Kon-Tikis beste og dårligste avkastningsbidrag i juli. (Kilde: SKAGEN Fondene)</span>

I Tyrkia fortsatte økt politisk risiko å legge presse på liren i løpet av måneden, noe som påvirket SKAGEN Kon-Tikis eierandel i Sabanci og Anadolu Grubu negativt, skriver forvalterne.



China Shineway Pharma falt kraftig i juli, etter en økning på over 100 prosent fra årsskiftet til slutten av juni. Ifølge forvalterne skyldes nedgangen en oppdaget vaksineskandale i Kina der produksjonsdata har blitt forfalsket, noe som har tynget helseaksjer i landet. Porteføljeteamet ser nedgangen i China Shineway Pharma som uberettiget, og forventer at selskapet leverer en inntjeningsvekst på over 40 prosent i 2018.



Bedre utvikling hadde den brasilianske detaljhandelsvirksomheten CBD, som la frem et sterkt resultat, inkludert en akselerert salgsvekst, sier forvalterne.



Selv State Bank of India hadde en sterk utvikling i juli på grunn av forventninger om opprydding i selskapets balanse, skriver forvalterduoen.



Angående porteføljeendringer skriver Cathrine Gether og Fredrik Bjelland at ingen nye posisjoner ble tatt og ingen eksisterende ble solgt i løpet av måneden, men at fondet foretok selektive justeringer i porteføljevektingen.



Som følge av disse justeringene ser forvalterne en oppside på 45 prosent for porteføljen, som oppgis å handle rundt en P/E-ratio på 8 for 2019-inntjening og én ganger bokført verdi.

![SKAGEN Kon-Tikis ti største innehav pr 31. juli. (Kilde: SKAGEN Fondene)](/img/147.png)

<span class="image-caption">SKAGEN Kon-Tikis ti største innehav pr 31. juli. (Kilde: SKAGEN Fondene)</span>
