---
templateKey: blog-post
title: 'Fondene: Forvaltere selger Saudi-aksjer i stor skala'
date: 2018-10-31T12:18:24.046Z
sponsored: false
featured: false
tags:
  - Fondene
---
OSLO (Fondene TDN Direkt) Fondsforvaltere verden over har den siste uken solgt saudiarabiske aksjer til en verdi av 650 millioner dollar, som en reaksjon på det antatte drapet på journalisten Jamal Khashoggi.



Det skriver nettstedet Funds Globalt Mena, som påpeker at Saudi-Arabias kronprins Mohamed Bin Salman har aktivt kurtisert globale fondsforvaltere som en del av sin strategi om å redusere landets økonomiske avhengighet av oljeinntektene.



Kronprinsens ambisjoner har vært støttet av landets kommende inkludering i MSCI Emerging Markets Index, som er ventet i juni 2019, skriver Funds Globalt Mena, som bemerker at det imidlertid ikke har stanset verdens investorer fra å flykte kongedømmet.



Det gjenstår å se hvorvidt verdens vrede rundt Khashoggi-skandalen vil føre til alvorlig økonomiske innvirkninger på Saudi-Arabia, ifølge Global Fund Mena.
