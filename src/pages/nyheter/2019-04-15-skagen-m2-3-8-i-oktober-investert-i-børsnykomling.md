---
templateKey: blog-post
title: 'SKAGEN m2: -3,8% i oktober, investert i børsnykomling'
date: 2018-11-14T12:01:20.164Z
sponsored: false
featured: false
---
OSLO (Fond Direkt) Den høye volatiliteten i globale aksjemarkeder i oktober inkluderte også eiendomssektoren. Det globale eiendomsfondet SKAGEN m2 tapte terreng i absolutte termer, men presterte bedre enn sin referanseindeks.

Det skriver forvalteren Michael Gobitschek i en månedsrapport, der han minner om at selskapenes underliggende verdier ikke er like volatile som i aksjemarkedet.

Avkastning for SKAGEN m2 og referanseindeksen (MSCI ACWI IMI ex REITS NR USD) i løpet av måneden og siden årsskiftet (SÅ). Norske kroner, i prosent:

```
\    Oktober    Sedan årsskiftet                         

Fond       -3,8       -4,8                                     

Ref.-index -4,2       -11,4                                      
```

Blant årsaker for den høye volatiliteten i oktober nevner forvalteren nedjusterte globale vekstutsikter fra IMF, at den globale amerikanske toårige statsobligasjonsrenten nådde sitt høyeste nivå siden 2011, og europeiske uromomenter i form av fortsatt italiensk krise samt usikkerhet rundt brexit og tysk politikk.

SKAGEN m2 gjorde i løpet av måneden en nyinvestering i Shurgard, den største paneuropeiske operatøren innen minilagerutleie, med 228 lagringsplasser i syv land.

Michael Gobitschek og SKAGEN oppgis å like selskapets segment på grunn av høy kontantstrømgenerering samt motstandskraftig inntjeningsprofil.



![Geografisk fordeling av innehavet i SKAGEN m2 basert på vekten av de ti største landene i porteføljen. I prosent. (Kilde: SKAGEN Fondene)](/img/260.png)

<span class="image-caption">Geografisk fordeling av innehavet i SKAGEN m2 basert på vekten av de ti største landene i porteføljen. I prosent. (Kilde: SKAGEN Fondene)</span>

Fondets beste avkastningsbidrag i løpet av måneden kom fra brasilianske MRV, etter at selskapet skilte ut sin logistikkvirksomhet, skriver forvalteren. Også det nye tilskuddet Shurgard, som ble børsnotert i Brüssel den 15. oktober, presterte bra. Kursen i selskapets notering ble fastsatt til 23 euro (etter et indikert intervall mellom 23 og 28 euro) og aksjen stengte på 24,8 euro den 31. oktober. Siden den gang har Shurgard-aksjen fortsatt opp, og handles den 14. november til 26,4 euro.



De svenske aksjepostene i Catena og D Carnegie tok ifølge forvalteren "en pause etter solid utvikling", og var de aksjene som ga dårligst porteføljebidrag i oktober.



Michael Gobitschek skriver at fondsporteføljen fortsatt, og enda mer nå i løpet av markedskorreksjonen, handles til attraktive nivåer. Han anser at eiendomssektoren forblir attraktiv på grunn av stabil voksende omsetning, lave finansieringskostnader samt solid kontantstrøm.

![  SKAGEN m2s ti største innehav per 31. oktober. Porteføljen består av 32 innehav, hvorav de ti største står for 50,5 prosent av kapitalen. (Kilde: SKAGEN Fondene)](/img/261.png)

<span class="image-caption">  SKAGEN m2s ti største innehav per 31. oktober. Porteføljen består av 32 innehav, hvorav de ti største står for 50,5 prosent av kapitalen. (Kilde: SKAGEN Fondene)</span>
